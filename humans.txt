Dit roostersysteem is bedacht & gemaakt uit pure frustratie. Wij zijn ICT'ers
en dan moeten wij met een verouderd roostersysteem werken?

Dit kan zo niet. Hier moest wat aan gedaan worden.

Kees had eerst een oplossing bedacht met iframes. Dit werkte wel, maar na een
paar maanden kwamen we erachter dat het beter kon. Door motivatie van Jeroen
om hieraan verder te werken heeft hij verder uitgezocht hoe je met JSON het
rooster op kunt halen.

Kees heeft dit vervolgens gebouwd. Later realiseerden we ons dat het nog
handiger is om dit met een database te doen, zodat er meer controle mogelijk
is. We zijn toen ook het Laravel framework gaan gebruiken. Dit resulteerde in
een database van ~40.000 rows die 3x per dag werd ververst.

Bram van de Sommen heeft uiteindelijk de finale kick gegeven en een leuk
ontwerp voor de roostersite gemaakt.

Een paar maanden later kreeg Kees een mailtje van Stephan van Rooij (van
Fontys) dat het niet toegestaan is om het rooster voor docenten te publiceren
zonder dat het achter de portal staat. Ook melde hij dat er een API
beschikbaar is om de roosterdata (en meer) op te halen. Op die manier zouden
we onze volledige back-end weg kunnen doen en er een client-side applicatie
van kunnen maken. Ook zou de roosterdata dan betrouwbaarder zijn, omdat we
toen via talloze hacks / trucjes de roosterdata in de database kregen.

Na de zomervakantie van 2014 is Kees dan ook begonnen met de client-side
herbouw, met het JS framework AngularJS (moest die knul nog leren haha). Na
veel email contact met Stephan, wederzijdse feedback over de API en Pluff,
hebben we de roostersite precies zo gekregen zoals we voor ogen hadden.

Ook kregen we van een aantal studenten hulp bij het maken van Pluff 2.0:

- Jasper Stam - programmeer schildknaap
- Rutger Schimmel - creatieve JS coder
- Quinten van Wagenberg - design, research, promotie
- Jop Smits - design, research, promotie

Verder hebben deze mensen nog meegeholpen:
- Kees Kluskens, projectleider en developer.
- Stephan van Rooij, heeft aanpassingen aan de API gemaakt en meegeholpen met Pluff 2.0.
- Jeroen Janssen, heeft gezorgd voor de hosting en algemene problemenfixer.
- Bram van de Sommen, heeft het design van Pluff 1.0 gemaakt.

Pluff is voor mij (Kees) een groot leerproject. Zodra ik een nieuwe techniek
vind die ik wil leren, leer ik die techniek via Pluff. Vandaar dat ik er ook
al 150+ uur in heb zitten. Dingen die ik zoal geleerd / verbeterd heb dankzij
Pluff: Laravel, Flexbox, Grunt, AngularJS.

Verdere mensen die hieraan hebben bijgedragen:
- Jeff Atwood, bedenker van Stackoverflow die indirect ons enorm veel geholpen
heeft.
- De leraren bij Fontys ICT, die (nog) niet hebben gezeurd dat we hier deels
tijdens hun lessen mee bezig zijn.

Sidenote: In derde persoon schrijven is leuk.

Ps. Maak even een pull request als je vindt dat we jou onterecht niet vermelden in package.json
